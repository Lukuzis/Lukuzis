1. Vaisių ir milžiniškų cukraus gabalų galaktikos

Kažkada labai seniai, kai dar dinozaurų ir pačių pirmų ugnikalnių nebuvo, žvaigždės nešvietė, o gigantiški asteroidai neskraidė, aklinoje tamsoje, ten kur nieko nebuvo, praskrido mažas šviesos taškelis. Pasidarė vėl 
tamsu. Tik staiga vėl praskrido tas pats taškas, tik jau didesnis. Galiausiai kai trečią kartą atskrido akinanšios šviesos, jau milžiniškas taškas, įvyko neapsakomai ir nenumatomai mažytis sprogimas. Nors tas sprogimas 
ir buvo mažas, šviesa ne tik stiprėjo, bet ir keitė spalvas! Po maždaug dešimties minučių, gal trisdešimt, o gal ir tūkstantis du šimtai, mažyčių, skirtingų spalvų ir dydžių taškelių išsibarstė po visą mažą erdvę, 
o kitaip pasakius tuščiavidurį tašką!
Kadangi tūkstančiui, nors ir mažų taškelių buvo mažai erdvės, po truputį vis labiau įsijaučiant, maži taškeliai pradėjo muistytis ir trankytis. Protingesni neklaužados įsirėmė į mažos erdvės kraštą ir pradėjo plėsti
savo bei kitų savo draugų teritoriją. Iš tiesų paėmus, draugai šiuo metu net nežinojo, kad jie yra draugai, nes dar nei vienas iš sklandančių spinduliukų neištarė nei žodžio! Galiausiai pats didžiausias, pats 
šviesiausias ir pats stipriausias (jau ne taškas, o rutulys), išdrįso ištarti patį pirmą sakinį:
- Viso linko kubra soldeklisa sutumiks kačia! - niekas nesuprato, ką tas rutulys pripliurpė, tad visi tiktais dar labiau įsisiautėjo ir visi kaip vienas netyčiomis susprokdino burbulą, kuriame visi taškai ir didesni
rutuliukai plūkuriavo su viltimi iš ten ištrūkti! Didžiausias rutulys slapčia prisėlino prie pačio mažiausio... šermukšnio gabaliuko! Didžiūnas didžiai nustebo. „Čia dabar kas?“
